<p class="center-text">Reverse engineering</p>
<div class="middle-text-space">
  <h1>Beschrijving</h1>
  <p>Deze workshop vond ik in het begin van het semester al een erg interesante workshop, ik wilde daar graag bij zijn. Helaas ging dat niet want deze workshop werdt 
    gegeven tijdens dat ik ook een andere workshop had. Gelukkig was deze workshop opgenomen en kon ik deze terugkijken.</p>
  <br>

  <h3><b>Reverse engineering</b></h3>
  <p class="no-bottom-margin">Reverse engineering is het decompilen van applicaties om zo de werking qua code te kunnen achterhalen zonder de orginele broncode te hebben. 
    Hiermee zijn verschillende doelen mogelijk, het hangt ervan af vanuit welk perspectief hiernaar gekeken wordt. Er zijn min of meer drie groepen die dit gebruiken:</p>
  <ul>
    <li class="text"><b>Black hat</b> gebruikt dit om bijvoorbeeld ransomware of andere malware te verstoppen in applicaties;</li>
    <li class="text"><b>White hat</b> gebruikt dit om bijvoorbeeld juist deze malware te vinden (malware inspectie);</li>
    <li class="text"><b>Gray hat</b> gebruikt dit om bijvoorbeeld een crack te kunnen toepassen in een applicatie.</li>
  </ul>
  <p>Ook een doel hiervan is om te leren hoe bijvoorbeeld onderdelen in een applicatie werken of gewoon kennis krijgen van dit onderwerp. Vooral malware inspectie vind ik 
    persoonlijk een erg interessant onderwerp.
  </p>



  <br>
  <h3><b>Black hat malware verstoppen</b></h3>
  <p>Om dit goed te laten zien heb ik een simpel voorbeeld hiervan gemaakt in C#. Het doel hiervan is om een stukje malware te verstoppen in een onschuldige applicatie.</p>
  
  <p class="no-bottom-margin">Hiervoor heb ik een onschuldige applicatie gemaakt dat niets anders doet dan een message geven naar de gebruiker.</p>
  <img src="../../../assets/workshops/reverse-engineering/onschuldige-applicatie-code.png">
  <p class="image">Afbeelding 1 Onschuldige applicatie code</p>

  <p class="no-bottom-margin">Als deze onschuldige applicatie uitgevoerd wordt, ziet dat eruit als volgd:</p>
  <img src="../../../assets/workshops/reverse-engineering/onschuldige-applicatie.png">
  <p class="image">Afbeelding 2 Onschuldige applicatie</p>

  <p class="no-bottom-margin">Als een black hat hacker deze applicatie decompiled en vervolgens zijn eigen stukje code erin zet en dit weer aan gebruikers beschikbaar 
    stelt, dan is dit niet meer de onschuldige applicatie dat het was. In de onderstaande afbeelding is er een byte array toegevoegd, deze heeft ongeveer 5000 elementen. 
    Dit is de binary van een exe bestand wat de malware bevat. Vaak wordt deze byte array gevuld met een simpel versleutelde versie van de malware. De rest van de 
    toegevoegde code leest deze array uit en schrijft dit weg naar een exe bestand ergens op de computer, vervolgens wordt dit uitgevoerd. Als het programma klaar is 
    dan wordt de exe weer verwijderd zodat er zo min mogelijk sporen zijn van de malware zelf.</p>
  <img src="../../../assets/workshops/reverse-engineering/evil-code.png">
  <p class="image">Afbeelding 3 Evil code</p>

  <p class="no-bottom-margin">Aangezien het een byte array is, is dit moeilijk te achterhalen wat dit precies doet, dit kan alleen gedaan worden met de orginele broncode van de malware of met het  
    decompilen van de applicatie. Hierop ga ik verder in het 'White hat' gedeelte. Als deze "niet meer" onschuldige applicatie wordt uitgevoerd krijgt de gebruiker iets te 
    zien wat hij/zij waarschijnlijk niet leuk vindt.</p>
  <img src="../../../assets/workshops/reverse-engineering/ransomware.png">
  <p class="image">Afbeelding 4 Randomware melding</p>

  <br>
  <h3><b>White hat malware inspectie</b></h3>
  <p>Malware inspectie is het onderzoeken of er malware toegevoegd is in een applicatie. Ook al is het goed verstopt er zijn vaak toch sporen aanwezig dat er malware in 
    zit. Zo moet je bijvoorbeeld niet afgaan van de namen van functies in code. Deze kunnen een simpele onschuldige naam hebben, maar de inhoudelijke code kan alsnog 
    malware code of dergelijke bevatten. Vaak zijn er meer sporen zoals applicatie header informatie die niet klopt of waar gekke typfouten in staan.</p>

  <p class="no-bottom-margin">De eerder gemaakte "niet meer" onschuldige applicatie ga ik decompilen om te achterhalen wat de malware precies doet. Hiervoor ga ik het programma DnSpy gebruiken. 
    hierin is te zien dat dit inderdaad dezelfde code is als uit de broncode. Er zitten enkele kleine verschillen in omdat dit vanuit assembly code omgezet is naar een 
    leesbare C# soort.</p>
  <img class="smaller" src="../../../assets/workshops/reverse-engineering/decompiling-onschuldige-applicatie-code.png">
  <p class="image">Afbeelding 5 Decompiling onschuldige applicatie</p>

  <p class="no-bottom-margin">Om te achterhalen wat de malware precies doet kan ik een breakpoint zetten en de gedecompilde code uitvoeren. Ik wil de malware zelf 
    niet graag uitvoeren en dus ga ik de breakpoint zetten voordat het uitgevoerd wordt. Zoals in de afbeelding te zien is, is in de hex waarde onderin de afbeelding 
    te zien dat het highlighted stukje begint met de hex waarde '4D5A', in ascii is dit 'MZ'. Dit duidt aan dat het een executable is.</p>
  <img class="smaller" src="../../../assets/workshops/reverse-engineering/breakpoint.png">
  <p class="image">Afbeelding 6 Breakpoint</p>

  <p class="no-bottom-margin">Vervolgens ga ik de info van de byte array naar een bestand schrijven. Zodat ik de malware zelf kan decompilen om te kijken wat dit nu precies doet. In de 
    onderstaande afbeelding is de decompiled versie van de malware te zien. Zoals zichtbaar is, doet de malware niet echt iets gevaarlijks. Maar het doel om te zien wat 
    de malware precies doet is bereikt, het is nu 100% zichtbaar wat de eerder verstopte malware doet.</p>
  <img src="../../../assets/workshops/reverse-engineering/decompiled-malware.png">
  <p class="image">Afbeelding 7 Decompiled malware</p>



  <br>
  <h3><b>Gray hat cracks toepassen</b></h3>
  <p class="no-bottom-margin">Voor het maken van een crack heb ik een simpel licentie applicatie voorbeeld gemaakt. De code hiervan is te zien in de onderstaande 
    afbeelding.</p>
  <img src="../../../assets/workshops/reverse-engineering/simple-licence-application-code.png">
  <p class="image">Afbeelding 8 Simpele licentie applicatie</p>
  
  <p class="no-bottom-margin">Het is mogelijk om de exe hiervan te decompilen, exporteren naar een nieuw project vervolgens de code aan te passen en dit weer te bouwen 
    naar een applicatie. In de onderstaande afbeelding heb ik dit gedaan. De code is iets anders aangezien dit vanuit assembly naar C# code gezet is. Het stukje 
    "if (flag)" heb ik veranderd naar "if (flag || this.textBoxLicence.Text == "my-own-not-valid-key")", dit maakt het mogelijk dat mijn fake key ook geaccepteerd wordt. 
    Zoals te zien in de afbeelding wordt mijn fake key inderdaad geaccepteerd.</p>
  <img src="../../../assets/workshops/reverse-engineering/crack.png">
  <p class="image">Afbeelding 9 Cracked</p>

  <p>Dit is natuurlijk een enorm makkelijk voorbeeld, in de werkelijkheid zitten hier verschillende beveiligingsmaatregelen in die dit niet zo makkelijk mogelijk maken 
    en zijn hier vele meer stappen voor nodig om dit te kunnen toepassen. De theorie zoals hierboven beschreven is wel de basis waarop dit werkt.</p>

  <br>
  <br>
  <br>
</div>